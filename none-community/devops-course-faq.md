هذه بعض الأسئلة التي وصلتني من بعض الناس وإجاباتي عليها:

س١: هل بعد إنهاء الكورس هكون مؤهل إني أشتغل مهندس ديف اوبس؟

ج١: نعم، فبالرغم من أن الكورس هو مقدمة متقدمة ولكن لو خلصته هتكون قادر تماما انك تقدم على وظيفة وانك تشتغل لأن هدفي الرئيسي هو تأسيسك صح وتجهيزك لسوق العمل الحقيقي.

س٢: مش واضح ال tools الي هنستخدمها سواء azuredevops أو Jenkins وهل هنتطرق للجزء الخاص بال Configuration management tool زي ال Ansible أو ال Teraform وهل هنتطرق لمواضيع زي Docker and Kubernetes؟

ج٢: هنستخدم Azure DevOps ومافيش Jenkins، اه طبعا بالنسبة لل Configuration Management هتبقي Terraform بالنسبة لل Docker اكيد بس kubernetes هيكون نظري فقط.

كمان فيه حاجة مهمة جدا جدا، الكورس مش هدفه تعلم الأدوات أو التكنولوجي، ولكن تعلم الممارسات بغض النظر عن الأدوات أو التكنولوجي.

لكن علشان نفهم الممارسات لازم نطبقها باستخدام أي أدوات و أي تكنولوجي، لكن حرفيا انت تقدر تطبق اللي انت هتتعلمه بأي أدوات أو أي تكنولجي تانية ودي ميزة إضافية للكورس لأن انت بقيت فاهم الأساس. والأدوات والتكنولوجي أصبحت وسيلة وليست غاية.

س٣: الكورس هيبدأ امتى و ازاي أدفع الفلوس ومافيش ميعاد معين للدفع؟

ج٣: لو انت عايز تشترك تواصل مع أ.نادية المدير المالي عبر الواتس أب عبرالضغط علي الرابط [التالي](https://wa.me/201224073193) أو إرسال رسالة للرقم ده (00201224073193)

كمان أنا هعلن عن ميعاد بداية الكورس لكل دفعة علي الفيسبوك ولو انت ملحقتش المرة ديه، ادخل اللي بعدها أو اللي بعدها.

وكمان الميعاد هيتم تحديثة علي صفحة المواعيد التالية:

[المواعيد](https://github.com/MohamedRadwan-DevOps/DevOps-step-by-step-arabic/blob/main/none-community/course-schedule.md)

و الأفضل انك تشوف المراجعات للناس اللي خلصت الكورس كل واحد بيشرح تجربته واستفادته واللي ممكن تبقى قريبة جدا من حالتك فهترد علي كل أسئلتك

[المراجعات على الكورس](https://github.com/MohamedRadwan-DevOps/DevOps-step-by-step-arabic/blob/main/none-community/reviews.md)

س٤: هل الكورس ممكن يفيد في الموبايل أبليكيشن؟ وانا كنت أخدت أساسيات البرمجة مع مهندس مشرف هتنفعني؟ وال DevOps ممكن ينفعني في ايه بعد كده؟

ج٤: الكورس هيفيد في طريقة تصنيع الموبيل أبليكيشن من حيث دورة حياة البرنامج ورفع كفاءته، أكيد أساسيات البرمجة هتفرق جدا معاك وخصوصا لو أخدتها مع م. مشرف. كمان الديف اوبس وظيفة ممكن تشتغلها وليها سوق كبير في العالم كله والطلب عليها بيزيد.

س٥: أنا كنت أخدت حاجات بسيطة في ال DevOps في كورس ال data warehouse في الكلية بس الحقيقة المجال نفسه مش واضح أوي. فلو ممكن توضح hint عنه و ال opportunity المتاحة وهل هيكون تكملة ل career full stack؟

ج٥: هو مش تكملة لل Full stack هو اتجاه تاني خالص، بس لو انت Full stack فده حاجة كويسة لأن هيساعدك كتير.

س٦: هل الكورس أغلبه نظري الهدف منه فهم ال DevOps concept؟

ج٦: الكورس عملي جدا وهتشتغل بإيدك وتعمل كل حاجة ومن الأول للآخر.

س٧: وهل هيكون في كورس بعده للمستوى الأعلى جاهز علطول ولا هيكون في فترة طويلة بين الكورسين؟

ج٧: الكورس هيكون دسم جدا مش عايز أقول بس انت تقدر عليه، على العموم بعد الكورس هيكون فيه أكتر من كورس حسب التخصص، أنا عايزك تعتبر ان الكورس ده أساسي وكافي إنك تشتغل (لكن هتتخرج منه كإنك دكتور ممارس عام أو إعدادي هندسة). هدفه إنك تتأسس صح وتكون جاهز للشغل وبتعرف تشتغل فعلا بس مش متخصص ومش خبير. وديه حاجة لازم تيجي من الشغل والدراسة في نفس الوقت.

مافيش كورسات جاهزة. أكيد هاخد وقت علشان أجهز أي كورسات تانية بس مش هيكون طويل إن شاء الله.

س٨: ما هي الوظايف اللي ممكن أقدم عليها بعد الكورس ؟ لإني حاليا بشتغل system analyst وحابب أعمل شفت career؟

ج٨: فيه أكتر من مستوى وظيفي للديف اوبس وكمان أكتر من تخصص داخلي بس كمستوي أول هتقدر تقدم عليه هيكون:

- DevOps Engineer

- Platform Engineer

س٩: أي شهادة ممكن أختبر فيها بعد الكورس ؟

ج٩: يوجد شهادة حضور فقط.

س١٠: أنا عملت Install local Gitlab وكمان Docker security with trivy scanner وعندي شوية معلومات عن ال DevOps وجربت شوية لابات على Qiuklabs إلا إنه في الصور أمامي شايف خبرة كبيرة طبعاً وشايف موديل ٧ حاجة عظمة جدا بالنسبالي بس عشان أكون موضح هدفي أكتر أنا بعمل كل دا عشان أكون devsecops اللي أنا محتاجه kubernetes وكمان Gitlab ci and integration طبعا، أنا عارف إنك عامل حاجة لكل الناس بس محتاج نصحيتك؟

ج١٠: الكورس ما بيستخدمش Gilab هو هيستخدم Azure Pipeline بدل منه. علشان تكون DevSecOps لازم الأول تكون DevOps كويس ومتأسس صح لأن ال DevSecOps هو مرحلة متقدمة من ال DevOps. و الكورس ده مقدمة عنها بس مش هنتطرق للتفاصيل.

الكورس إن شاء الله هيكون نقلة نوعية في طريقة تفكيرك وشغلك في المجال، فنصيحتي، سيبك من كل اللي فات وابدأ معي من الأول بطريقتي و إن شاء الله هتشوف النتيجة وهتنبهر من نفسك ومن اللي هتقدر تعمله.

س١١: ما الفرق بين ال AWS وال AZURE؟ وهل لازم يكون عندي أساس لينكس أو عارف حاجة عنه لاني معرفش عن اللينكس حاجة حالياً؟

ج١١: دول شركتين مختلفتين بيقدموا الخدمة السحابية، ولا مش لازم خالص هتتعلم كل ده في الكورس.

س١٢: ما أهمية وجود كريدت كارد في الكورس وهل هيتسحب منه فلوس؟ ولو معنديش كريدت كارد هعمل ايه؟

ج١٢: الكريدت كارد هيكون علشان عمل حساب مجاني على مايكروسوفت اذور كلاود واللي هيديك خدمات بمبلغ ٣٠٠٠ جنية مجانية. ومافيش أي فلوس هتتسحب من الكارد بتاعك، لأني هعلمك ازاي تقفل الخاصية ديه.

لو ماعندكش كريدت كارد؟

هتدفع مبلغ ١٥٠٠ جنية عشان أضيفك علي حساب الكلاود الخاص بي والغير مجاني.

خلي بالك أنا بأكد إن الكارد يكون كريدت كارد مش ديبيت كارد لإن ممكن ماتعرفش تعمل الحساب لو كان ديبيت كارد.

[سؤال مشابه لنفس الحالة والرد عليه](https://docs.microsoft.com/en-us/answers/questions/433827/how-to-get-an-azure-account-without-credit-card.html)

س١٣: هل هيكون في تطرق للAWS هل السوق محتاج لها اكتر؟

ج١٣: لا مش هيكون فيه أي تطرق للتطبيق للAWS. بس في الأخر AWS و AZURE هما خدمات كلاود بيختلفوا فقط من حيث التطبيق وليس العلم أو المفاهيم.

الكورس مش هدفة تعلم الأدوات أو التكنولوجي زي AWS أو AZURE ولكن تعلم الممارسات بغض النظر عن الأدوات أو التكنولجي.

لكن علشان نفهم الممارسات لازم نطبقها باستخدام أي أدوات و تكنولجي، وانا هستخدم AZURE.

لكن حرفيا انت تقدر تطبق اللي انت هتتعلمه بأي أدوات أو تكنولوجي تانية ودي ميزة إضافية للكورس لأنه بيعتمد على فهم الأساس. والأدوات والتكنولوجي أصبحت وسيلة وليست غاية، والسوق محتاج الاثنين بنفس الطلب تقريبا.

س١٤: ماذا لو لم يكن عندي المتطلبات المطلوبة للكورس؟

ج١٤: في الحالة ديه حاول تعمل برنامج صغير زي جدول مواعيد أو دفتر تليفونات باستخدام ASP.NET MVC كمان تقرأ كتير عن SDLC.

احنا هنكتب كود ونعمل برنامج صغير في الكورس فأنا مش عايز تكون أول مرة تشوف أو تكتب كود يبقي في الكورس، لازم تستعد قبلها.

س١٥: هل الكورس والمحاضرات هتكون مسجلة علشان لو ماقدرتش أحضر؟

ج١٥: المحاضرات هتكون مسجلة وبتكون متاحة بشكل مجاني لمدة ٤ أيام انت بتختارهم بس لو عايز تسجيل المحاضرة بشكل دايم فسعر المحاضرة الواحدة المسجلة هيكون ٤٥٠ جنيه إضافية، علشان كده انا بأكد على أهمية حضور المحاضرات وعدم التغيب.

س١٦: هل يوجد مميزات أخرى للكورس؟

ج١٦: الكورس هيكون فيه دعم فني واشتراك مجاناً في برنامج المنتور أول ٣ شهور.

هيكون قادر إنه يحل أي مشكلة لديك أو يجاوب على أي سؤال عندك. وانا هشرف على الدعم الفني بنفسي علشان أتأكد إنه بالمستوى المطلوب.

[ده لينك لمعلومات أكتر عن برنامج المينتور](https://github.com/MohamedRadwan-DevOps/DevOps-step-by-step-arabic/blob/main/none-community/mentoring-service.md)

س١٧: ايه هو سعر الدعم الفني أو برنامج المينتور؟

ج١٧: أولا الدعم الفني أو برنامج المينتور هو خدمة اختيارية وليست اجبارية، تكلفة الترخيص لبرنامج الدعم الفني ١٥٠ جنية شهرية وتكلفة الدعم الفني نفسه ٣٥٠ جنية شهريا ولكن أول ثلاث شهور مجاناً.

كمان بيعفي من سعر الترخيص وسعر الخدمة أفضل ٢٠ الى ٥٠ شخص في الدعم الفني، هيتم التحديد لاحقا.

[ده لينك لمعلومات اكترعن برنامج المينتور](https://github.com/MohamedRadwan-DevOps/DevOps-step-by-step-arabic/blob/main/none-community/mentoring-service.md)

س١٨: هل فيه مميزات أخرى للدعم الفني أو برنامج المينتور؟

ج١٨: أفضل ٢٠ الي ٥٠ شخص في الدعم الفني وهم التوب في الكورس والأكثر اجتهاداً ومتابعة وتقديم حلول لمشاكل الدعم الفني سيتم ترشيحهم لشركات سواء داخل مصر أو خارجها.

س١٩: هل المجال ده أقدر أشتغل فيه وأنا معنديش خبرة وخريج جديد؟

ج١٩: لو انت خريج المجال وكنت شاطر أساسا والتزمت وتعبت في الكورس إن شاء الله بعد ماتخلص هتشتغل أحسن من اللي بقاله في المجال خمس سنيين بس تبذل مجهود محترم في الكورس.

لكن لو انت مش خريج المجال ولا عندك خبرة في البرمجة أكيد محتاج وقت علشان تستوعب وتطبق. المجال بتاعنا عموما مجال النفس الطويل.

س٢٠: أنا للأسف لسه متوفقتش واشتغلت فحضرتك تنصحني أستغل الوقت ده في مذاكرة ايه لحد ما الكورس يبدأ؟

ج٢٠: اتفرج علي الفيديوهات بتاعتي عن الديف اوبس على القناة العربي فيه Playlist ([ديف اوبس خطوة بخطوة](https://www.youtube.com/playlist?list=PL68G6wbDBVghLXN2nDq_J5EGo-qo4QlGJ)) وعلى القناة الانجليزية بتاعتي اتفرج على Playlist ([Best Videos](https://www.youtube.com/playlist?list=PLe14MLC-Nwy5u0w1mD1l2kEiKW16ZlMYG)) الفيديوهات ديه هتفرق معاك جدا.

س ٢١: ماهي متطلبات الجهاز اللي هنشتغل عليه؟

ج٢١:

- Processor (CPU): Intel Core i5 (sixth generation or newer) or equivalent

- Operating System: Microsoft Windows 10 Professional x64

- Memory 8/16 GB RAM

- Storage: 500 GB internal storage drive

- Internal or external Webcam (webcam must be opened during all sessions)

س٢٢: فيه أي حاجة تانية محتاج أعرفها عن الكورس؟

ج ٢٢: محتاج تعرف إن الكورس عايز مجهود كبير وكل لما تركز وتتعب أكتر هتستفيد أكتر. كمان لازم تعرف إن فيه تحضير قوي قبل كل محاضرة لازم تعمله وبعد المحاضرة هيكون فيه أسينمنت برده لازم تعمله.

س٢٣: كيف يتم حضور المحاضرات؟

ج ٢٣: سوف يتم إرسال دعوة اجتماع قبل كل محاضرة بأسبوع باستخدام مايكروسوفت تيمز على الإيميل اللي تم استخدامه في التسجيل كمان سيتم إرسال دعوة تجربية قبل بدء الكورس
وسيتم الاتصال بكل شخص للتأكيد عليه.

س ٢٤: ماهو آخر موعد للتسجيل في الكورس؟

ج٢٤: آخر موعد في أي دورة قبل البدء بأُسبوعين يستثني منها الدورة الأولي واللي هيكون آخر يوم للتسجيل ٢٨ يناير.

س ٢٥: هل ممكن أشتري تسجيل المحاضرات من غير ما أسجل في الكورس؟

ج٢٥: أيوة ينفع وفي الحالة دي سعر الكورس المسجل ١٠٠٠٠ جنيه.

لمزيد من التفاصيل عن الأسعار يرجي مراجعة:

[قائمة اسعار الخدمات](https://github.com/MohamedRadwan-DevOps/DevOps-step-by-step-arabic/blob/main/none-community/service-prices.md)
